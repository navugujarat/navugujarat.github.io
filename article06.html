<html>
    <head>
    	<meta charset="utf-8">
    	<meta http-equiv="X-UA-Compatible" content="IE=edge">
	    <meta name="viewport" content="width=device-width, initial-scale=1">
	    <title>શાર્યાતિ - નવુ ગુજરાત</title>

	    <link href="css/bootstrap.min.css" rel="stylesheet">
	    <link href="css/style.css" rel="stylesheet">
    </head>
    <body>
        <div class="container">
			<br>
			<br>
			<p class="text-center hl6">ઉપવાસ કેવળ દેખાવને ખાતર અથવા ત્રાસ ઉપજવવાને ખાતર કરવામાં આવે એ તો કેવળ પાપકર્મ જ ગણાય - <span class="hl5">ગાંધીજી</span></p>
			
            <div class="row devloper">
				<div class="col-md-3"></div>
                <div class="col-md-6 text-justify">
                	<p>&nbsp;&nbsp; ગુજરાતનું પ્રાચીન નામ અનાર્ત હતું, જે શાર્યાતિ અથવા શાર્યાતના પુત્ર અનાર્ત પરથી પડેલ છે. આમ, ગુજરાતનો ઇતિહાસ તપાસતાં વાત છેક મહાભારતનીય પહેલા પહોચે. અને એટલો જ જુનો ગુજરાતનો ઈતિહાસ ગણવો રહ્યો.</p>
					
					<p>&nbsp;&nbsp; આપણે બધા ભગવાન માનુના વંશજો છીએ. ભગવાન પોતે વૈવસ્વત (સૂર્ય)ના પુત્ર છે. હવે ભગવાન મનુને ઈશ્વાકુ, શાર્યાતિ વગેરે મળીને ૧૦ પુત્રો હતા. જેમાં શાર્યાતિને ભગવાન મનુ તરફથી ગુજરાત પ્રદેશ રાજ માટે મળ્યો. આમ, જોતા ગુજરાત પ્રદેશના ઈતિહાસની દ્રષ્ટિએ જોતા શાર્યાતિ સૌથી પહેલા રાજા ગણાય.</p>
					
					<p>&nbsp;&nbsp; રાજા શાર્યાતિને એક પુત્ર નામે આનર્ત અને એક પુત્રી નામે સુકન્યા હતા. આ પવિત્ર પુત્રના નામ પરથી જ ગુજરાતનું નામ આનર્ત પડ્યું અને સુકન્યાના લગ્ન ચ્યવન ઋષિ (આગળ આપણે જોઈશુ) સાથે થયા હતા.</p>
					
					<p>&nbsp;&nbsp; અહી એ વાત નોંધાવી રહી કે આપણો ઈતિહાસ એટલો ઉજ્જવળ (ભગવાન મનુના પુત્ર રાજ કરતા હતા) છતાં ભણવામાં કે વાંચવામાં કેમ નથી આવતો અથવા ખૂબ ઓછા પ્રમાણમાં આવે છે એમ કેમ? તેનું કારણ એમ કે હજુ શાર્યાતિ, આનર્ત વગેરે રાજા વિષે હજુ નક્કર પુરાવા નથી મળ્યા, આથી તેના કારણે આ સમયને પ્રાગ-ઐતિહાસિક કાળમાં મુકતા તેને સંશોધનનો વિષય ગણવામાં આવે છે. અને આથી જ તે આપણા ભણવામાં નથી આવતો. પણ જયારે આ બધા વિષે અમુક ચોક્કસ જોઈતી માહિતી, પુરાવા વગેરે મળી જશે એટલે આપણને તેને પણ ગુજરાતના ઈતિહાસ તરીકે ભણીશુ. તમે પણ આ સંશોધનમાં પોતાનો ફાળો આપી શકો છો.</p>
					
					<p>&nbsp;&nbsp; હવે તમને એમ પણ થાય કે જો પુરાવા જ નથી તો ઈતિહાસ મળ્યો ક્યાંથી? આ ઈતિહાસ મળ્યો છે આપણા પ્રાચીન ગ્રંથો માંથી. હકીકેતે તો પેલા પુરાણોનો મુખ્ય ઉદેશ્ય - સર્જન, વિસર્જન, મનુના વંશજો અને યુગો એમ પાંચ વિષયોની માહિતી સાચવવા થતો હતો. પણ સમય જતા તેમાં ધાર્મિક બાબતો એ ઉમેરાતી જતી જઇ અને આમ પુરાણો ધાર્મિક ગ્રંથોમાં પરિણમ્યા. સાચે તો પુરાણો વેદના અધ્યાનન માટે લખવામાં આવ્યા હતા. પણ તમે જો પુરાણો વાચો તો તેમાં હજુ પણ ઘણા રાજા, ઋષિઓ, મહત્વના બનાવો વગેરેની માહિતી મળશે.</p>
					
					<p>&nbsp;&nbsp; આપણે આપણી વાત પેર પાછા આવીએ. શાર્યાતિના પુત્ર અનાર્તના હાથમાં ગુજરાતનું રાજ આવ્યું અને તેને કુશસ્થલી (દ્વારકા) ને રાજધાની બનાવી. આનર્ત પછીના કોઈ રાજાએ રાજધાની બદલીને આનંદપુર (વડનગર) કરી.આ આનંદપુર એ ઉત્તર ગુજરાતમાં આવે અને કુશસ્થલી સૌરાષ્ટ્રમાં આવે. આમ એટલું તો કહી જ સકાય કે, આમ આનર્ત જયારે રાજા હશે ત્યારે તેના રાજ્યમાં તો ઉત્તર ગુજરાત અને સૌરાષ્ટ્ર બને આવતું હશે.</p>
					
					<p>ઘણી જગ્યાએ આનર્તના પુત્ર તરીકે રેવનો ઉલ્લેખ થાય છે. આ રેવને સો પુત્રો હતા જેમાં રેવત કુકુહ્મી સૌથી મોટો પુત્ર હોવાથી તે આનર્ત પ્રદેશનો રાજા બન્યો.</p>
					
					<p>&nbsp;&nbsp; આ રેવત કુકુહ્મી એટલે બીજું કોઈ નહિ પણ વાસુદેવ (શ્રી કૃષ્ણ નહિ હો!) ના સસરા. વાત કાઈક એમ બની કે, રેવત કુકુહ્મી પોતાની પુત્રી રેવતી માટે યોગ્ય વર શોધવા અને સલાહ લેવા ભગવાન બ્રહ્મા પાસે ગયા. બ્રહ્મલોકમાં સંગીત ચાલતું હોવાથી તેમને થોડી વાર થોભવું પડ્યું અને આ થોભાવામાં પેઢીની પેઢી જેટલો સમય વીતી ગયો (હકીકતે તો ફક્ત ૨-૫ પળ જઇ હશે, પણ બ્રહ્માની ૨-૫ પળ એટલે પૃથ્વી ના ઘણા બધા વર્ષો). સંગીત પછી બ્રહ્માએ રેવતને જણાવ્યું કે, આ સમયગાળામાં પુણ્યજન રક્ષાસો દ્વારા કુશસ્થલી નાશ પામી અને ત્યાં હાલ યાદવો તેને સમારી દ્વારિકાનગરી બનાવી રાજ કરે છે તો ત્યાના રાજા વાસુદેવ સાથે રેવતીને પરણાવ. આમ રેવતીના લગ્ન વાસુદેવ સાથે થયા.</p>
					
					<p>&nbsp;&nbsp; કૃષ્ણ વાસુદેવના મથુરામાં થી અહી આવવા સાથે, ગુજરાતમાં યાદવોનું રાજા આવ્યું. જેની નોંધ આપણે પછીના કોઈ ભાગમાં  લઈશું. પરંતુ હાલ તો આપણે શાર્યાતિના સમયમાં રહી અને વાત કરીશું ભૃગુઓની. આ સમયમાં ભૃગુઓ પણ ગુજરાતમાં નિવાસ કરતા હતા. અને ભૃગુઓમાંના એક એવા ચ્યવન ઋષિ ના લગ્ન સુકન્યા સાથે થયા હતા.</p>
                </div>
				<div class="col-md-3"></div>
            </div>
        </div>
		
		<footer></footer>
        <script src="js/jquery.min.js"></script>
        <script src="js/bootstrap.min.js"></script>
		<script src="js/ng.js"></script>
    </body>
</html>